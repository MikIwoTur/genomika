## Ensembl  

#### Zadanie1 
Proszę otworzyć stronę [Ensembl](https://www.ensembl.org/index.html) i rozejrzeć się. Informacje o jakich gatunkach są tutaj zawarte? Jaki typ danych można tu znaleźć? 
  
Proszę zauważyć, że dane dotyczące pozostałych gatunków można uzyskać korzystając z podobnie zorganizowanych "stron siostrzanych": [EnsemblBacteria](http://bacteria.ensembl.org/index.html), [EnsemblProtists](http://protists.ensembl.org/index.html), [EnsemblFungi](http://fungi.ensembl.org/index.html), [EnsemblPlants](http://plants.ensembl.org/index.html) oraz [EnsemblMetazoa](http://metazoa.ensembl.org/index.html). Proszę o obejrzenie jednej z nich.    

Proszę teraz o wyszukanie następujących informacji o ludzkim genie *BRCA1*:  
*  Położenie genu (chromosom, początek, koniec, nić)  
* Ile transkryptów jest znanych dla tego genu? Jaki proces doprowadza do powstawania różnych transkryptów? Ile z nich koduje białko? Proszę przeczytać opis kategorii transkryptów [link](https://www.ensembl.org/info/genome/genebuild/transcript_quality_tags.html#tsl). Jak oznaczane są transkrypty o największym znaczeniu biologicznym według różnych klasyfikacji (TSL, APRIS, GENCODE)? Który z transkryptów genu *BRCA1* uznaliby Państwo za podstawowy?
* Proszę pooglądać, jak transkrypty przedstawione są w zakładce *Location*   
* ile aminokwasów wchodzi w skład białka powstającego w wyniku translacji transkryptu **BRCA1-210**?
* Ile eksonów wchodzi w skład tego transkryptu? W którym eksonie położony jest kodon start? Czy zawsze tak jest - proszę sprawdzić na przykładzie innych genów/transkryptów.  
* Proszę wyjaśnić, co to jest "faza" początku i końca eksonu. Czy w wyniku translacji transkryptu, który nie zawierałby 5 eksonu powstałoby funkcjonalne białko? Dlaczego?
* Jaką funkcję molekularną pełni białko BRCA1? (GO)
* W jakich gen *BRCA1* ulega najwyższej eskpresji (według Genotype-Tissue Expression **GTEx**)? W jakiej części mózgu gen ten jest eksprymowany?

  
